## Bitcoin- historia

Koncepcja powstania zdecentralizowanego systemu płatności znacznie przybrała na popularności podczas kryzysu finansowego z lat 2008-2009. O Bitcoinie zaczęło być głośno w październiku 2008, kiedy Satoshi Nakamoto (anonimowy twórca BTC) przedstawił i opisał metody wykorzystania sieci peer-to-peer (P2P) w celu stworzenia "systemu elektronicznych transakcji nieopartych jedynie na wzajemnym zaufaniu". Bitcoiny nie posiadają swojego fizycznego odpowiednika, nie są namacalnym obiektem - można je raczej nazwać zbiorem linijek kodu. Każdy pojedynczy BTC posiada swój własny, unikatowy kod a o jego wartości decydują ludzie.
